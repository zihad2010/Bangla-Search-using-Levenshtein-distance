বাংলাদেশ
বাংলাদেশ আমার দেশ
বাংলাদেশ তুমি আমার সবচেয়ে আপন
বাংলাদেশের মুক্তিযদ্ধে নারীদের ওপর
চালানো নির্যাতনের প্রকৃত চিত্র এখনো উঠে আসেনি।
একাত্তরের মুক্তিযুদ্ধে নারী নির্যাতনের ভয়াবহতা
এখনো বিশ্বের অজানা।যুক্তরাষ্ট্রভিত্তিক সংস্থা
উইমেনস মিডিয়া সেন্টার পরিচালিত উইমেন আন্ডার
সিজ প্রজেক্ট এ কথাগুলো বলছে।
বিশ ও একুশ শতকে সংঘটিত গণহত্যা এবং যুদ্ধের
বসন্তের আজকের এই দিন চিরস্মরণীয় বাঙালি জাতির জীবনে।
এ এক অনন্য দিন। আজ ২৬ মার্চ, মহান স্বাধীনতা ও জাতীয় দিবস।
৪৫ বছর আগে এই দিনে বাঙালির অবিসংবাদিত নেতা বঙ্গবন্ধু শেখ মুজিবুর রহমান
স্বাধীনতার ঘোষণা দিয়ে পাকিস্তানি হানাদার বাহিনীর বিরুদ্ধে সর্বাত্মক যুদ্ধে ঝাঁপিয়ে পড়ার ঘোষণা দিয়েছিলেন।
জাতি আজ মুক্তিযুদ্ধের চেতনায় দেশ গড়ার প্রত্যয় নিয়ে দিবসটি উদ্যাপন করবে।
১৯৭১ সালে মহান মুক্তিযুদ্ধে আত্মদানকারী বীর সন্তানদের স্মৃতির প্রতি আজ বিনম্র শ্রদ্ধা জানাবে জাতি।
শ্রদ্ধা নিবেদন করা হবে জাতির জনক বঙ্গবন্ধু শেখ মুজিবুর রহমান, মুক্তিযুদ্ধের সংগঠক জাতীয়
নেতাদের এবং গণহত্যার শিকার লাখো মানুষ ও সম্ভ্রম হারানো মা-বোনের প্রতি। আজ সরকারি ছুটির দিন।
বাঙালি জাতির জীবনে স্বাধীনতা দিবস একই সঙ্গে আনন্দ ও বেদনার দিন। বায়ান্নর রাষ্ট্রভাষা
আন্দোলনের মধ্য দিয়ে যে স্বাধিকারের চেতনার উন্মেষ ঘটেছিল, তা ধাপে ধাপে স্বাধীনতার আন্দোলনে রূপ নেয়।
বিজাতি তত্ত্বের ভিত্তিতে উপমহাদেশ ভাগের পর পশ্চিম পাকিস্তানি শাসকেরা বাঙালির ওপর শোষণ এবং ভাষা ও
সংস্কৃতির ওপর আগ্রাসন চালাতে থাকে। এই প্রেক্ষাপটে
বঙ্গবন্ধু শেখ মুজিবুর রহমানের নেতৃত্বে স্বাধিকারের দাবিতে জেগে ওঠা নিরীহ বাঙালির ওপর
২৫ মার্চ রাতে ভারী অস্ত্রশস্ত্রে সজ্জিত পাকিস্তানি সেনাবাহিনী চালায় বর্বর গণহত্যা।
ওই রাতে ধানমন্ডির ৩২ নম্বরের বাড়ি থেকে বঙ্গবন্ধুকে গ্রেপ্তার করা হয়।
তবে তার আগেই তিনি স্বাধীনতার ঘোষণা করে একটি বার্তা পাঠিয়েছিলেন।
তৎকালীন ইপিআরের (বর্তমানে বিজিবি) ওয়্যারলেস থেকে তাঁর এই ঘোষণা প্রচারিত হয়েছিল।
চট্টগ্রামে আওয়ামী লীগের নেতারা মাইকে এটি প্রচার করেন।
পরে চট্টগ্রামে অবস্থানরত বাঙালি সেনা কর্মকর্তা মেজর জিয়াউর রহমান বঙ্গবন্ধুর পক্ষে এ ঘোষণা বেতারে পাঠ করেন।
বঙ্গবন্ধুর আহ্বানে সাড়া দিয়ে বীর বাঙালি মাতৃভূমিকে হানাদারমুক্ত করতে যুদ্ধে ঝাঁপিয়ে পড়ে।
প্রশিক্ষণহীন নিরস্ত্র বাঙালিরা যেভাবে একটি সুশৃঙ্খল অত্যাধুনিক সমরাস্ত্রে সজ্জিত সামরিক বাহিনীর
বিরুদ্ধে রুখে দাঁড়িয়েছিল, পৃথিবীর ইতিহাসে তেমন সংগ্রামের দৃষ্টান্ত বিরল।
দীর্ঘ নয় মাসের রক্তক্ষয়ী যুদ্ধে ৩০ লাখ মানুষের আত্মদান, ২ লাখ মা-বোনের সম্ভ্রম আর বিপুল ক্ষয়ক্ষতির মধ্য দিয়ে
১৬ ডিসেম্বর অর্জিত হয় বিজয়। বাঙালি লাভ করে চিরকাঙ্ক্ষিত স্বাধীনতা। পৃথিবীর মানচিত্রে অভ্যুদয় ঘটে স্বাধীন বাংলাদেশের।
বরাবরের মতো এবারও দেশজুড়ে বিভিন্ন কর্মসূচির মধ্য দিয়ে দিবসটি উদ্যাপিত হবে।
সাভারে জাতীয় স্মৃতিসৌধে সর্বস্তরের মানুষের ঢল নামবে শহীদের প্রতি শ্রদ্ধা জানাতে।
রাষ্ট্রপতি ও প্রধানমন্ত্রীর শ্রদ্ধা নিবেদনের পর সাধারণ মানুষ ফুলে ফুলে ঢেকে দেবেন স্মৃতিসৌধের বেদি।
দিবসের তাৎপর্য তুলে ধরে জাতীয় পত্রপত্রিকা বিশেষ ক্রোড়পত্র প্রকাশ করেছে।
সরকারি ও বেসরকারি বেতার ও টিভি চ্যানেলগুলো প্রচার করবে বিশেষ অনুষ্ঠানমালা।
সরকারি, আধা সরকারি ও বেসরকারি প্রতিষ্ঠানগুলোতে জাতীয় পতাকা উত্তোলন করা হবে। রাতে হবে আলোকসজ্জা।
বাণী: দিবসটি উপলক্ষে রাষ্ট্রপতি মো. আবদুল হামিদ, প্রধানমন্ত্রী শেখ হাসিনা,
বিএনপির চেয়ারপারসন খালেদা জিয়া পৃথক বাণী দিয়েছেন।
বাণীতে তাঁরা শহীদদের প্রতি শ্রদ্ধা জানিয়েছেন এবং
দেশের সুখ-সমৃদ্ধি কামনা করে দেশবাসীকে শুভেচ্ছা ও অভিনন্দন জানিয়েছেন।
রাষ্ট্রপতি বাণীতে বলেন, স্বাধীনতার মূল লক্ষ্য ছিল
একটি সুখী ও সমৃদ্ধ দেশ গড়া। সে লক্ষ্য অর্জনে বর্তমান সরকার নিরলস প্রচেষ্টা চালিয়ে যাচ্ছে।
জাতীয় জীবনের প্রতিটি ক্ষেত্রে অগ্রগতি অর্জিত হয়েছে।
প্রধানমন্ত্রী তাঁর বাণীতে বাংলাদেশকে একটি শান্তিপূর্ণ, অসাম্প্রদায়িক ও উন্নত-সমৃদ্ধ রাষ্ট্রে পরিণত করতে
মহান স্বাধীনতা দিবস আজ, বাঙালি জাতির জীবনে অনন্য দিন আজ।
১৯৭১ সালে মহান মুক্তিযুদ্ধে আত্মদানকারী বীর সন্তানদের স্মৃতির প্রতি আজ বিনম্র শ্রদ্ধা জানাবে জাতি।
শ্রদ্ধা নিবেদন করা হবে বঙ্গবন্ধু শেখ মুজিবুর রহমান, মুক্তিযুদ্ধের সংগঠক জাতীয় নেতাদের এবং
গণহত্যার শিকার লাখো মানুষ ও সম্ভ্রম হারানো মা-বোনের প্রতি। আজ সরকারি ছুটির দিন।
বাঙালি জাতির জীবনে স্বাধীনতা দিবস একই সঙ্গে আনন্দ। যাদের প্রতি সন্মান জানানো হচ্ছে তারা সবাই সন্মান,
ভক্তি ও শ্রদ্ধা পাওয়ার যোগ্য কিন্তু আর একটা শ্রেনী যারা জীবন বাজী রেখে হানাদারদের বিরুদ্ধে যুদ্ধ করেছে, মরেনি।
মরতে পারলে শহীদ বলা হতো এবং প্রতিটি জাতীয় অনুষ্ঠানেই সন্মান জানানো হতো কিন্তু দুর্ভাগ্যবশত: মরতে পারেনি,
আজও অনেকেই বেঁচে আছেন। অবশ্যই আর বেশীদিন নেই মুক্তিযোদ্ধারা,
বেশী হলে ১০ কিংবা ২০ বছর, তার পরই মুক্তিযোদ্ধা প্রজন্ম শেষ।
মনে হয় আমরা মৃত্যুর কোলে আশ্রয় নেয়ার পরে আমাদেরকেও শহীদদের মতই সন্মান দেয়া হবে যার
প্রমান মাঝে মধ্যে দেখা যায়; অমুক মুক্তিযোদ্ধা অমুক দিন অমুক স্থানে মৃত্যুবরণ করেছেন,
তার জন্য দোয়া মাহফিল আয়োজন করা হয়েছে যে মাহফিলে অমুক মন্ত্রী কিংবা তমুক রাজনীতিবিদ উপস্থিত থেকে দোয়া  করবেন ইত্যাদি ইত্যাদি।
কেমন হাস্যকর মনে হয়না? বেঁচে থাকতে চিনিনা, মৃত্যুর পর কত শ্রদ্ধা!! বাহানা নয় কি?
শনিবার কলকাতার ইডেন গার্ডেন্সে নিউ জিল্যান্ডের ব্যাটসম্যানদের কঠিন পরীক্ষায় ফেলেন মুস্তাফিজ।
এই ম্যাচে ২২ রানে পাঁচ উইকেট নেন তিনি, যার চার জনই তার বল বুঝতে না পেরে বোল্ড হন।
ইনিংস বিরতিতে নিজের প্রতিক্রিয়ায় মানরো বলেন, “মুস্তাফিজ অসাধারণ একজন বোলার।”
আগে থেকে পরিকল্পনা করেও বাঁহাতি এই পেসারকে সামলানো যায়নি বলে জানান এই ব্যাটসম্যান।
ম্যাচ শেষে পুরস্কার বিতরণী অনুষ্ঠানে নিউ জিল্যান্ড অধিনায়ক কেন উইলিয়ামসন প্রশাংসায় ভাসান মুস্তাফিজকে, “মুস্তাফিজ খুব মেধাবী বোলার।
এই ধরনের উইকেটে সে খুব কার্যকর। তার ভালো স্লোয়ারগুলো এই ধরনের উইকেটে খুব কার্যকর।
সে আজকে খুব ভালো বোলিং করেছে।”
ইংল্যান্ডের কাউন্টি ক্রিকেটে মুস্তাফিজের সতীর্থ হবেন টেইলর।
সাসেক্সে ২০ বছর বয়সী মুস্তাফিজের সঙ্গে খেলার সম্ভাবনায় খুশি নিউ জিল্যান্ডের এই মিডল অর্ডার ব্যাটসম্যান, “সাক্সেসের জন্য সে সত্যিই খুব ভালো চু
কিছু দিন পর হয়তো আমরা এক সাথেই খেলব।”
ম্যাচ শেষে সংবাদ সম্মেলনে টেইলর স্বীকার করেন,
প্রথমবারের মতো মুস্তাফিজকে খেলতে যাওয়া যে কারোর জন্য খুব কঠিন একটা কাজ, “দেখুন,
এই ম্যাচে সে কঠিন সময়ে বল করতে এসে প্রতিবার উইকেট নিয়েছে।
আজ খুব ভালো বল করেছে। তার ইউনিক একটা অ্যাকশন আছে আর সেটা সে খুব স্মার্টলি ব্যবহার করে।”
টি-টোয়েন্টি বিশ্বকাপে নিজেদের শেষ ম্যাচে কলকাতায় নিউ জিল্যান্ডের কাছে ৭৫ রানে হেরেছে বাংলাদেশ।
২০ ওভারে ৮ উইকেটে ১৪৫ রান তুলেছিল নিউ জিল্যান্ড। ১৫.৪ ওভারে ৭০ রানেই গুটিয়ে
গেল মাশরাফির দল। রেকর্ড গড়া ৫ উইকেটের পরও মুস্তাফিজুর রহমানকে থাকতে হলো বিজিত দলে।
টি-টোয়েন্টিতে এটিই বাংলাদেশের সর্বনিম্ন স্কোর। আগের সবচেয়ে কম রানও ছিল
নিউ জিল্যান্ডের বিপক্ষে, ২০১০ সালে হ্যামিল্টনে।
বাংলাদেশের জন্য এই ম্যাচে হারানোর ছিল না কিছু।
কিন্তু দল হারিয়ে ফেলল যেন উদ্যমটাই। শরীরী ভাষায় দেখা গেল না দারুণ কিছুর তাড়না।
মন্থর ও নিচু বাউন্সের উইকেটে বাংলাদেশের বোলিং ছিল মিশ্র। মুস্তাফিজের জন্য উইকেট ছিল আদর্শ।
একটু গ্রিপ করেছে বল, ব্যাটে এসেছে থেমে।
তরুণ বাঁহাতি পেসার মেলে ধরেছিলেন নিজের জাদুর পসরা। স্
লোয়ার, কাটার আর গতি-বৈচিত্রে খাবি খাওয়ালেন কিউই ব্যাটসম্যানদের।
খারাপ করেননি মাশরাফি-আল আমিনও। কিন্তু স্পিনাররা ছিলেন বিবর্ণ।
ফিল্ডিংও হলো ভালো-মন্দ মিশিয়ে। তবে ব্যাটিং ব্যর্থতা পরে ছাপিয়ে গেছে সব কিছুকেই।
শুরুতেই ধাক্কা হয়ে এসেছিল তামিম ইকবালের রান আউট। দ্বিতীয় উইকেটে সাব্বির রহমান ও মোহাম্মদ মিঠুন চেষ্টা করছিলেন ঘুরে দাঁড়াতে।
মিচেল ম্যাকক্লেনাগানকে তেড়েফুড়ে মারতে গিয়ে মিঠুনের বিদায়ে ভাঙল ২৫ রানের জুটি। তখন কে ভাবতে পেরেছিল,
এটিই হয়ে থাকবে ইনিংসের সবচেয়ে বড় জুটি।
একটি কেলেঙ্কারিরও বিচার হয়নি। সাজা পাননি অভিযুক্তদের কেউ। প্রাথমিক তদন্ত হয়েছে। বছরের পর বছর মামলা চলছে।
অভিযুক্তদের কেউ জেলে আছেন, কেউ চিকিৎসার নামে হাসপাতালে আরাম-আয়েশে আছেন। অনেকে জামিন পেয়েছেন।
বাংলাদেশ ব্যাংকের সাবেক গভর্নর সালেহউদ্দিন আহমেদ এবং ট্রান্সপারেন্সি ইন্টারন্যাশনাল
বাংলাদেশের (টিআইবি) নির্বাহী পরিচালক ইফতেখারুজ্জামান—দুজনেই মনে করেন,
মূলত সুশাসনের অভাব থেকেই একের পর আর্থিক কেলেঙ্কারির ঘটনা ঘটেছে।
আর ব্যবস্থা না নেওয়া প্রসঙ্গে বাংলাদেশ ব্যাংকের সাবেক ডেপুটি গভর্নর খোন্দকার ইব্রাহিম খালেদ প্রথম আলোকে বলেন,
হল-মার্ক থেকে শুরু করে বেসিক ব্যাংক বা বিসমিল্লাহ গ্রুপ কেলেঙ্কারির ঘটনায়
সরকারের সঙ্গে ঘনিষ্ঠভাবে সংযুক্ত লোকজন জড়িত ছিলেন বলেই কোনো ব্যবস্থা নেওয়া হয়নি।
২০০৯ সালে আওয়ামী লীগ সরকার ক্ষমতা নেওয়ার পরের বছর দেশে দ্বিতীয়বারের মতো শেয়ারবাজার কেলেঙ্কারি ঘটে।
এ ঘটনার তদন্ত কমিটির প্রধান খোন্দকার ইব্রাহিম খালেদের হিসাবে ওই কেলেঙ্কারিতে অন্তত ১৫ হাজার কোটি টাকা খুইয়েছেন সাধারণ বিনিয়োগকারীরা।
এরপর ২০১২ সালের সোনালী ব্যাংকের হল-মার্ক কেলেঙ্কারিতে অর্থ আত্মসাতের পরিমাণ প্রায় সাড়ে ৪ হাজার কোটি টাকা।
জনতা ব্যাংকের বিসমিল্লাহ গ্রুপ কেলেঙ্কারিতে অর্থ আত্মসাৎ করা হয় ১১০০ কোটি টাকা। ২০১৩ সালের
বেসিক ব্যাংক কেলেঙ্কারিতে আত্মসাৎ করা হয় আরও প্রায় সাড়ে ৪ হাজার কোটি টাকা।
এ ছাড়া বহুস্তরবিশিষ্ট বিপণন কোম্পানি ডেসটিনির অর্থ আত্মসাতের ঘটনায় আত্মসাতের পরিমাণ ৪ হাজার ১১৯ কোটি টাকা।
এসব ঘটনায় অভিযুক্তদের কারও সাজা হয়নি। হল-মার্কের ব্যবস্থাপনা পরিচালক (এমডি) তানভীর মাহমুদ জেলে থাকলেও
প্রতিষ্ঠানের চেয়ারম্যান জেসমিন ইসলাম জামিনে আছেন। ডেসটিনির সভাপতি রফিকুল আমীন আটক হলেও অসুস্থতার
অজুহাতে দীর্ঘদিন ধরে হাসপাতালে আছেন। আর বেসিক ব্যাংকের চেয়ারম্যান শেখ আবদুল হাই বাচ্চু ধরাছোঁয়ার বাইরে আছেন। মামলায় নাম পর্যন্ত নেই।
দেশে সবশেষ আর্থিক কেলেঙ্কারি হচ্ছে বাংলাদেশ ব্যাংকের কাছে থাকা রিজার্ভ চুরি। ৫ ফেব্রুয়ারি চুরি করা হয় ৮ কোটি ১০ লাখ ডলার,
টাকার অঙ্কে যা প্রায় ৮০০ কোটি টাকা।
স্বয়ংক্রিয় লেনদেন ব্যবস্থায় অনুপ্রবেশ বা হ্যাক করে এই রিজার্ভ চুরির ঘটনা এখনো বিশ্বজুড়ে অন্যতম আলোচিত ঘটনায় পরিণত হয়েছে।
অর্থের পরিমাণ তুলনামূলকভাবে কম হলেও সবচেয়ে বেশি তোলপাড় হয়েছে রিজার্ভ চুরির ঘটনা নিয়েই।
কেন্দ্রীয় ব্যাংকের রিজার্ভ চুরির কারণেই এ নিয়ে আলোচনা হচ্ছে অনেক বেশি।
ফলে এর দায়দায়িত্ব নিয়ে পদত্যাগে বাধ্য হয়েছেন বাংলাদেশ ব্যাংক গভর্নর ড. আতিউর রহমান।
সরিয়ে দেওয়া হয়েছে দুই ডেপুটি গভর্নরকে।
সামগ্রিক বিষয়ে বাংলাদেশ ব্যাংকের সাবেক গভর্নর সালেহউদ্দিন আহমেদ আর্থিক এসব জালিয়াতি কমাতে তিনটি পরামর্শ দিয়েছেন।
প্রথম আলোকে তিনি বলেন, যারা অপরাধী, তাদের শাস্তি নিশ্চিত করতে হবে। শুধু বিভাগীয় শাস্তি হিসেবে বরখাস্ত, বদলি নয়;
অপরাধের দায়ের শাস্তি দিতে হবে। এ ছাড়া সৎ, দক্ষ ও যোগ্য ব্যক্তিদের সঠিক জায়গায় বসাতে হবে।
রাজনৈতিক বিবেচনায় ব্যাংকের পরিচালনা পর্ষদে সদস্য নিয়োগ দেওয়া হয়। তাঁদের যোগ্যতা নিয়ে প্রশ্ন, সন্দেহ রয়েছে।
আর সবশেষ হচ্ছে, ব্যাংকের অভ্যন্তরীণ নিয়ন্ত্রণ প্রতিষ্ঠা করতে হবে। আবার বাংলাদেশ ব্যাংককে শক্ত অবস্থান নিতে হবে,
এ প্রতিষ্ঠানটিকে মূল ব্যাংকিংয়ের দিকে নজর দিতে হবে। তিনি মনে করেন,
ব্যাংক খাত নিয়ে বাংলাদেশ ব্যাংক ও আর্থিক প্রতিষ্ঠান বিভাগের মধ্যে দ্বন্দ্ব রয়েছে।
ব্যাংকিং খাতে বাংলাদেশ ব্যাংকের নিরঙ্কুশ নিয়ন্ত্রণ দেওয়া উচিত।
বড় বড় ব্যাংক কেলেঙ্কারির পেছনে সরকারের প্রভাবশালীরা জড়িত থাকেন—এর অন্যতম উদাহরণ হলো
দেশের ইতিহাসে সবচেয়ে বড় ব্যাংক কেলেঙ্কারির এই ঘটনায় টাকা তুলে নেওয়ার সুযোগ করে দিয়েছিলেন ওই ব্যাংকের ঊর্ধ্বতন কর্মকর্তারাই।
ব্যাংকটির পরিচালনা পরিষদের কয়েকজন সদস্যও তা জানতেন।
হল-মার্কের এমডি তানভীর মাহমুদ আদালতে দেওয়া জবানবন্দিতে পরিচালনা পর্ষদ সদস্য ও আওয়ামী লীগ নেতা সাইমুম সরওয়ারের নাম বলেছিলেন।
আবার অর্থমন্ত্রী আবুল মাল আবদুল মুহিত নিজেও সাংবাদিকদের বলেছিলেন,
তিন বা চার হাজার কোটি টাকার দুর্নীতি বড় কিছু নয়। সোনালী ব্যাংক পর্ষদ পুনর্গঠনের সুপারিশ করেছিল
বাংলাদেশ ব্যাংক। অর্থমন্ত্রী এটিকেও বাংলাদেশ ব্যাংকের এখতিয়ার-বহির্ভূত কর্মকাণ্ড হিসেবে আখ্যায়িত করেন।
আবার বেসিক ব্যাংক জালিয়াতির জন্য ৫৬ জনের বিরুদ্ধে মামলা করেছে দুদক।
তবে এই তালিকায় ব্যাংকটির চেয়ারম্যান শেখ আবদুল হাই বাচ্চুর নাম রাখেনি দুদক।
অথচ বাংলাদেশ ব্যাংকের পরিদর্শনে অস্তিত্বহীন প্রতিষ্ঠান, অপ্রতুল জামানতের বিপরীতে ভুয়া কাগজপত্র তৈরি করে
ঋণ দেওয়ার জন্য চেয়ারম্যান শেখ আবদুল হাই বাচ্চুকেই দায়ী করা হয়েছিল। ২০১৫ সালের ৮ জুলাই
অর্থমন্ত্রী নিজেই সচিবালয়ে সাংবাদিকদের বলেছিলেন, ‘ব্যাংকটিতে (বেসিক ব্যাংক) হরিলুট হয়েছে।
আর এর পেছনে ছিলেন ব্যাংকটির সাবেক চেয়ারম্যান শেখ আবদুল হাই বাচ্চু।’ এর আগে ৩০ জুন জাতীয় সংসদে
বেসিক ব্যাংক ও হল-মার্ক সম্পর্কে অর্থমন্ত্রী বলেছিলেন, ‘জালিয়াতদের ধরতে বাধা নিজের দলের লোক।’
কেন ব্যবস্থা নেওয়া যায়নি, এ প্রশ্ন করা হয়েছিল অর্থমন্ত্রীকে। ১৮ মার্চ প্রথম আলোকে দেওয়া
এক সাক্ষাৎকারে অর্থমন্ত্রী বলেছেন, ‘রাজনৈতিক ব্যাপার-স্যাপার সব আলাপ করা যায় না।
তবে ব্যবস্থা ঠিকই নেওয়া হবে।’
এসব বিষয়ে টিআইবির নির্বাহী পরিচালক ইফতেখারুজ্জামান প্রথম আলোকে বলেন,
যাঁরা টাকা হাতিয়ে নিয়েছেন, তাঁদের সঙ্গে ওই প্রতিষ্ঠানের পরিচালনা পর্ষদের সদস্যদের যোগসাজশ রয়েছে।
আবার ওই পর্ষদের সদস্যরা রাজনৈতিকভাবে প্রভাবশালী কিংবা রাজনীতিতে সম্পৃক্ত। তাই অনিয়মের বিষয়টি
জানা সত্ত্বেও সরকার তাঁদের বিরুদ্ধে ব্যবস্থা নিতে পারে না। তিনি মনে করেন, এভাবেই বিচারহীনতার সংস্কৃতি জেঁকে বসেছে।
এ সংস্কৃতি দুর্নীতিবাজদের সুরক্ষা দেয়, আবার অন্যকে দুর্নীতি করতে উৎসাহ জোগায়। দৃষ্টান্তমূলক শাস্তি না হলে
এ দুর্নীতি-অনিয়ম নিয়ন্ত্রণ করা যাবে না।
আওয়ামী লীগ সরকারের সময়ে আরও কিছু কেলেঙ্কারি ঘটলেও এ নিয়ে আলোচনা হয়েছে কম।
যেমন, রূপালী ব্যাংক থেকে বেনিটেক্স লিমিটেড, মাদার টেক্সটাইল মিলস ও মাদারীপুর স্পিনিং মিলস নামে
তিনটি প্রতিষ্ঠান নিয়ে গেছে প্রায় হাজার কোটি টাকা। এর ৮০১ কোটি টাকা আদায়ের সম্ভাবনা নেই বলেই
মনে করে কেন্দ্রীয় ব্যাংক। আবার অগ্রণী ব্যাংক থেকে বহুতল ভবন নির্মাণে মিথ্যা ঘোষণা দিয়ে ৩শ
কোটি টাকা ঋণ নেয় মুন গ্রুপ। আর সবশেষ লাইসেন্স পাওয়া ফারমার্স ব্যাংকও অনিয়মের মাধ্যমে প্রায় ৪শ কোটি টাকা ঋণ বিতরণ করে।
দেশে অন্য সরকারের আমলেও আর্থিক কেলেঙ্কারির ঘটনা ছিল।
এর আগে গত বিএনপির নেতৃত্বাধীন চারদলীয় জোট সরকারের আমলে ২০০৫ সালে
ওরিয়েন্টাল ব্যাংক কেলেঙ্কারি ছিল সবচেয়ে আলোচিত। এ ঘটনায় ব্যাংকটির মালিকপক্ষ ওরিয়ন গ্রুপ
বেনামে ৫৯৬ কোটি টাকা তুলে নিলে ব্যাংকটি প্রায় বন্ধ হওয়ার উপক্রম হয়।
পরে ওরিয়েন্টাল ব্যাংক বিক্রি করে দেওয়া হয়। এ ছাড়া বিএনপি সরকারের সময়েই
চট্টগ্রামের অখ্যাত ব্যবসায়ী কে এম নুরন্নবী পাঁচটি ব্যাংক থেকে আত্মসাৎ করেন ৬৯৮ কোটি টাকা।
এ ছাড়া গত আওয়ামী লীগ সরকারের (১৯৯৬-২০০১) সবচেয়ে বড় কেলেঙ্কারি হয়েছে শেয়ারবাজারে।
সেই কেলেঙ্কারির মামলা এখনো বিচারাধীন।
এ ধরনের অপরাধে শাস্তির নজির নেই বাংলাদেশে। কিন্তু অন্য দেশে নজিরবিহীন শাস্তি দেওয়ার নজির রয়েছে।
২০০৮ সালে যুক্তরাষ্ট্রের নাসদাকের সাবেক চেয়ারম্যান বার্নার্ড মেডফের শেয়ারবাজারে আর্থিক কেলেঙ্কারির কথা ফাঁস হয়।
পরে তাঁকে গ্রেপ্তার করা হয়। ২০০৯ সালের জুন মাসে বিচারে ৭১ বয়সী
এ ব্যবসায়ীকে ১৫০ বছর জেল দেওয়ার পাশাপাশি ১৭০ বিলিয়ন ডলার জরিমানা করা হয়।
জঙ্গিগোষ্ঠী ইসলামিক স্টেটের (আইএস) কাছ থেকে প্রাচীন শহর পালমিরা পুনর্দখল করেছে
সিরিয়ার সরকারি বাহিনী। সিরিয়ার রাষ্ট্রীয় গণমাধ্যম এবং একটি পর্যবেক্ষণ গোষ্ঠী এমনটাই জানিয়েছে।
আজ রোববার বিবিসি অনলাইনের প্রতিবেদনে এ তথ্য জানানো হয়।
রুশ বিমান হামলার সমর্থন নিয়ে সিরিয়ার সরকারি বাহিনী কয়েক দিন ধরে পালমিরার দিকে অগ্রসর হচ্ছিল।
সিরিয়ার সরকারি বাহিনী গত বৃহস্পতিবার সেখানে ঢুকে পড়ে বলে খবর বের হয়। এখন পালমিরার পুরো নিয়ন্ত্রণ
দেশটির সেনাবাহিনীর হাতে বলে সামরিক সূত্রের ভাষ্য।
‘মরুর মুক্তা’ হিসেবে পরিচিত পালমিরা প্রত্নতাত্ত্বিক নিদর্শনে সমৃদ্ধ।
পালমিরা ইউনেসকোর বিশ্ব ঐতিহ্যের অংশ। ২০১৫ সালের মে মাসে পালমিরা দখল করে আইএস।
তারা সেখানকার বিশ্ব ঐতিহ্যের তালিকাভুক্ত মন্দিরসহ অনেক স্থাপনা ধ্বংস করে।
গতকাল শনিবার সিরিয়ার সেনাবাহিনীর প্রকাশ করা ছবিতে দেখা যায়, পালমিরায় আইএসের অবস্থানে
হেলিকপ্টার ও ট্যাংক গোলা ছুড়ছে। তবে ওই ছবিগুলো কবে তোলা, তা নিরপেক্ষভাবে যাচাই করা যায়নি।
যুক্তরাজ্যভিত্তিক পর্যবেক্ষণকারী সংগঠন সিরিয়ান অবজারভেটরি ফর হিউম্যান রাইটস বলছে,
শহরের পূর্বাংশে এখনো গোলাগুলি চলছে। তবে পালমিরা থেকে আইএস যোদ্ধাদের বৃহৎ অংশ প্রত্যাহার করে নেওয়া হয়েছে।
গতকাল রুশ প্রতিরক্ষা মন্ত্রণালয় এক বিবৃতিতে বলেছে, তারা আইএসের ১৫৮টি লক্ষ্যবস্তুতে হামলা চালিয়েছে। এতে শতাধিক জঙ্গি নিহত হয়েছে।
বিশ্লেষকেরা বলছেন, সিরিয়ার প্রেসিডেন্ট বাশার আল-আসাদের বাহিনী পালমিরা পুনর্দখল করতে পারলে তা তাঁর সরকারের জন্য গুরুত্বপূর্ণ
কৌশলগত জয়ের পাশাপাশি প্রতীকী বিজয়ও হবে।
তোমার সাথে আমার পরিচয়ের পর্বটা খুব বেশি জমকালো নয়। কোন যান্ত্রিক শহরের ব্যস্তময় রাস্তার পাশের কোন
বড় বাড়ির বেলকনিতে তোমার দেখা পাইনি কিংবা চুল খোলা অবস্থায় রিকশা দিয়ে যখন তুমি বাড়ি ফিরছিলে তখনও
তোমার দেখা পেয়েছি, ছোট্ট শহরের ছোট্ট এক পরিবেশে।এই ছোট্ট শহর
আমার গভীর –অগভীর অনেক সম্পর্কের সাক্ষী। যেখানে না আসলে হয়তো,
কোনদিন তোমায় আমি চিনতাম না এমনকি আজকের এতশত ভাবনারও উদয় হতো না।
তোমার সাথে প্রথম দেখা, বসন্তের কোন এক সন্ধ্যায় আবার এই দেখাটা মিলিয়ে যায় কোন
এক বসন্তের কাক ডাকা ভোরে। চোখের পানি আটকে রাখার চেষ্টায় শেষ মূহুর্তে অন্য দিকে তাকিয়ে ছিলাম। সত্যি মেলিন,
গত একবছর তোমায় দেখতে পেয়ে কল্পনায় ,বাস্তবে এবং চিন্তায় যেই পরিমান তোমাকে উপলদ্ধি করেছি তার প্রত্যেকটা অংশ
আমার নিরর্থক জীবনকে অর্থপূর্ন করে তুলেছিল। আমি জানি, আমাকে ছাড়িয়ে তুমি যেখানেই যাও না কেনো,
সুখি হবে- অনুকুল হাওয়ায় উড়াবে সপ্তপদী কেশ, জেদী শাড়ির আঁচল। একসময় সবাই ভুলে যাবে,
কেউ জানবে না, সব কিছু অতীত হয়ে যাবে কিন্তু আমি জানি, অনেকটাকাল পরেও তোমার মনে পড়বে,
বহুদিন আগে ভালবেসেছিলাম তোমায়। আজ একপাশে শূন্যতার খেলা আর অন্যপাশে মৃত্যুর ঢাকনা নিয়ে যে গন্তব্য পাড়ি দিচ্ছি,
এই গন্তব্যে পৌছানোর পর আমি সত্যিই খুব একা হয়ে যাবো।
আসামে বিজেপি ক্ষমতায় এলে এই রাজ্য থেকে ‘বাংলাদেশি অনুপ্রবেশকারীদের’
বিতাড়িত করা হবে বলে ঘোষণা দিয়েছেন ভারতের প্রধানমন্ত্রী নরেন্দ্র মোদি।
গতকাল শনিবার আসামে প্রথম দিনের মতো ভোট প্রচারে এসে মোদি এই ঘোষণা দেন।
প্রচারণায় উন্নয়নের পাশাপাশি অনুপ্রবেশকারী বিতাড়নকে মূল ইস্যু করেছেন নরেন্দ্র মোদি।
টানা পনেরো বছর ধরে কংগ্রেস শাসিত রাজ্যের ‘অনুন্নয়নকে’ কটাক্ষ করে মোদির ঘোষণা—‘উন্নয়ন,
দ্রুত উন্নয়ন আর সার্বিক উন্নয়ন’ই তাঁর লক্ষ্য। তাঁর ঘোষণা, রাজ্যের বর্তমান মুখ্যমন্ত্রী তরুণ গগৈ-এর বিরুদ্ধে তাঁর কোনো ‘লড়াই’ নেই।
‘গরিবীর বিরুদ্ধে লড়াই’-এ শামিল হয়েছেন তিনি। গতকাল শনিবার দিল্লি থেকে উড়ে এসে একই দিনে চার-চারটি জনসভা ও
একটি ‘মতবিনিময়’ সভা করে দিল্লি ফিরে যাওয়ার আগে বলে গেলেন, ‘রাজ্যে বিজেপির সরকার প্রতিষ্ঠা হলে
বেআইনিভাবে বাংলাদেশি অনুপ্রবেশকারীদের বিতাড়িত করা হবে।’ আজ রোববার ফের আসাম সফরে আসছেন মোদি।
১২৬ বিশিষ্ট আসাম বিধানসভায় ক্ষমতায় আসতে মরিয়া বিজেপি।
আঞ্চলিক দলের সঙ্গে জোট করলেও একাই প্রার্থী দিয়েছে ৯১টি আসনে। ৪ এপ্রিল,
সোমবার আসামের প্রথম দফায় ৬৫টি আসনে ভোট। দ্বিতীয় দফায় ঠিক পরের সোমবার, ১১ এপ্রিল ভোট।
বিজেপি এবার আসামে মুখ্যমন্ত্রী পদপ্রার্থী করেছে ‘বঙাল খেদা’ আন্দোলনের নেতা তথা মোদি মন্ত্রিসভার ক্রীড়ামন্ত্রী সর্বানন্দ সোনোয়ালকে।
উত্তর আসামের তিনসুকিয়ায় দাঁড়িয়ে মোদির প্রশ্ন, ‘সুখিয়া কোথায়, সবই তো দুঃখিয়া নজরে আসছে!’ তাঁর দাওয়াই,
‘গরিবের জন্য শিক্ষা, বেকারদের জন্য কর্মসংস্থান আর বৃদ্ধদের জন্য ওষুধের ব্যবস্থা করলেই আসামের ছবিটা পাল্টে যাবে।’
চা-বাগানে বিশাল ভোটব্যাংক মাথায় রেখে আপার আসামে প্রধানমন্ত্রী শোনালেন, ‘ছোটবেলায়
আসামের চা বিক্রি করে ক্রেতাদের মুগ্ধ করতাম। এখানকার বাগানের চা খেয়ে ক্রেতারা মুগ্ধ হতেন!’
বিশ্বের বৃহত্তম ব-দ্বীপ মাজুলিতে ভোট প্রচারে মোদি দুর্নীতি ইস্যুতে কংগ্রেসকে বিঁধতে কার্পণ্য করেননি। বললেন, ‘
কংগ্রেস টাকা খায় বলে শুনেছি। কিন্তু জানা ছিল না, এমন সুন্দর দ্বীপকেও ওঁরা খেয়ে নিতে পারে!’
সামাজিক যোগাযোগের মাধ্যমে কথিত উসকানিমূলক লেখা পোস্ট করায় ভারতে এক সাংবাদিককে গ্রেপ্তার করা হয়েছে।
পুলিশ গতকাল বৃহস্পতিবার এ কথা জানায়। প্রভাব সিং নামের গ্রেপ্তার হওয়া ওই সাংবাদিক পূর্ব ভারতের ছত্তিশগড়
রাজ্যের বাস্তার অঞ্চলের পরিস্থিতি নিয়ে পুলিশের সমালোচনা করে হোয়াটসঅ্যাপের মাধ্যমে একটি পোস্ট দিয়েছিলেন।
বিভিন্ন মানবাধিকার সংগঠন বলছে, বাস্তার অঞ্চলের মানুষ নিরাপত্তা বাহিনীর নিগ্রহের শিকার হচ্ছে। ছত্তিশগড়ে নিষিদ্ধ ঘোষিত মাওবাদীদের শক্ত ঘাঁটি রয়েছে।
পুলিশ বলেছে, প্রভাব সিংকে উসকানিমূলক লেখা পোস্ট করার অভিযোগে গ্রেপ্তার করা হয়েছে। আইন যথাযথভাবে মেনেই তাঁর বিরুদ্ধে অভিযোগ আনা হয়েছে।
শনিবার তিনজন সন্দেহভাজনকে অভিযুক্ত করেছেন দেশটির কৌঁসুলিরা। ইউরোপের প্রাণকেন্দ্রে ওই হামলার ঘটনায় ৪০টি দেশের ৩১ জন নাগরিক নিহত ও
কৌঁসুলিরা বলেছেন, অভিযুক্ত ব্যক্তিদের অন্যতম ফয়সাল শেফুকে ব্রাসেলসের কৌঁসুলি কার্যালয়ের
বাইরেই গ্রেপ্তার করা হয়। তাঁর বাসায় তল্লাশি চালানো হয়। তবে সেখান থেকে কোনো অস্ত্রশস্ত্র পাওয়া যায়নি।
কৌঁসুলি কার্যালয়ের এক বিবৃতিতে জানানো হয়, ফয়সালের বিরুদ্ধে ‘একটি সন্ত্রাসী সংগঠনের কার্যকলাপে অংশ নেওয়া,
সন্ত্রাসী হত্যাকাণ্ড চালানো এবং সন্ত্রাসী হত্যাকাণ্ডের চেষ্টা চালানোর’ অভিযোগ আনা হয়েছে। বিবৃতিতে তাঁকে সংক্ষেপে ‘ফয়সাল সি’ হিসেবে উল্লেখ করা হয়েছে।
বেলজিয়ামের পত্রপত্রিকায় বলা হয়েছে, বিমানবন্দরের সিসিটিভি ফুটেজে যে তিন সন্দেহভাজন সন্ত্রাসীর
ছবি ধরা পড়েছে, ফয়সাল শেফু তাঁদের মধ্যে তৃতীয়জন। তিনি একজন ফ্রিল্যান্স সাংবাদিক।
তবে কৌঁসুলি কার্যালয়ের বিবৃতিতে এ বিষয়ে কিছুই বলা হয়নি। সিসিটিভির ছবির অন্য দুজন হচ্ছেন
আত্মঘাতী হামলাকারী নাজিম লাশরাউয়ি ও ইব্রাহীম আল বকরাউয়ি। ইব্রাহীমের ভাই খালিদ আল-বকরাউয়ি ব্রাসেলস মেট্রোতে হামলা চালান।
গত বৃহস্পতি ও শুক্রবার ফ্রান্স, জার্মানি ও বেলজিয়ামে অভিযান চালিয়ে যে ১২ জনকে গ্রেপ্তার করা হয়, শেফু তাঁদেরই একজন।
প্রায় অভিন্ন অভিযোগে অভিযুক্ত অন্য দুজন হচ্ছেন আবুবকর ও রাবাহ এন। ফ্রান্সে সন্ত্রাসবিরোধী অভিযানের সূত্রে রাবাহ এনকে খোঁজা হচ্ছিল।
বলা হয়েছে, ওই অভিযানের মাধ্যমে ফ্রান্সে অত্যাসন্ন একটি বড় হামলা ঠেকিয়ে দেওয়া সম্ভব হয়। কৌঁসুলিরা বলেছেন,
তাঁরা আবদেরমানে এ নামে আরেকজনকে আরও ২৪ ঘণ্টার জন্য আটক রেখেছেন। মঙ্গলবারের হামলার পর চালানো অভিযানে তাঁকে গ্রেপ্তার করা হয়।
এ ছাড়া শুক্রবার জিজ্ঞাসাবাদের জন্য আটক তৌফিক নামের একজনকে ছেড়ে দেওয়া হয়েছে।
ফ্রান্স ও যুক্তরাষ্ট্রে সন্ত্রাসী হামলার পর সেখানে সন্ত্রাস প্রতিরোধে সবাই একজোট হয়ে রাস্তায় নেমেছিল।
মিছিল ও সভা-সমাবেশ করে সংহতি প্রকাশ করেছে দেশ দুটির মানুষ। সরকারপ্রধানেরা সন্ত্রাস দমনে কঠোর হুঁশিয়ারি উচ্চারণ করেছেন।
হামলার শিকার হওয়ার পর দুটি দেশকেই বেশ উঁচু মাত্রায় জাতীয়তাবাদী চেতনায় উদ্দীপ্ত হয়ে একরকম ‘যুদ্ধংদেহী’ প্রতিক্রিয়াই ব্যক্ত করতে দেখা গেছে।
কিন্তু বেলজিয়ামের রাজধানী ব্রাসেলসে গত মঙ্গলবারের ভয়াবহ সন্ত্রাসী হামলার পর জনমনে সে ধরনের প্রতিক্রিয়া দেখা যায়নি।
এত বড় ঘটনার পরও দেশটিতে মানুষ একজোট হয়ে রাস্তায় নামেনি। তেমন কোনো মিছিল-সমাবেশ হয়নি। আক্রান্ত হওয়ার পর যুক্তরাষ্ট্র ও
ফ্রান্সের নেতারা বদলা নেওয়ার ঘোষণা দিলেও বেলজিয়ামের নেতাদের জনগণকে সহনশীল আচরণ করতেই পরামর্শ দিতে দেখা গেছে।
কিন্তু কেন? বেলজিয়ামবাসী কি জাতীয়তাবাদী চেতনার ঘাটতিতে ভুগছে? নাকি সন্ত্রাস দমনে সরকারের ওপর তাদের আস্থা নেই?
সরকারকেও বা কেন ‘মিনমিনে গলায়’ কথা বলতে দেখা যাচ্ছে?
এর কারণ সম্ভবত দেশটির জনগণের মানসিকতায় বিভক্তি। এই বিভক্তির মূল কারণ হলো ভাষা। বেলজিয়ামে প্রায় সোয়া
এক কোটি লোকের বাস। এদের মধ্যে ফরাসি ও ফ্লেমিশ ভাষাভাষীর সংখ্যা বলা যায় আধাআধি। সাম্প্রতিক বছরগুলোতে দেশটির ফুটবল
দল ‘রেড ডেভিলস’ ধারাবাহিকভাবে সাফল্য পাচ্ছে। ব্রাসেলস হামলার আগে একমাত্র এই সাফল্যই পুরো জাতিকে কিছুটা হলেও মানসিকভাবে
এক জায়গায় আনতে পেরেছে। তবে ব্রাসেলস হামলা সব ভাষার বেলজিয়ামবাসীকে অন্তত বিলাপ করার জন্য হলেও প্লস দে
লা বুর্জ চত্বরে একত্র হওয়ার সুযোগ করে দিয়েছে।
ফরাসি ভাষাভাষী দামিয়েন বিলতারিস্ত বলেন, ‘আমরা ভাষার কারণে একে অন্যের সঙ্গে যোগাযোগের
কিছুটা ঘাটতি অনুভব করি। তবে যে ভাষার বা যে শ্রেণিরই হই না কেন, আমরা একই রকম কষ্ট অনুভব করেছি।’
হামলার শিকার হওয়া জাভেনতেম বিমানবন্দরটি ফ্লেমিশ ভাষাভাষীদের এলাকা। আর অন্য হামলার শিকার
পাতাল রেলস্টেশনের দিকে মূলত ফরাসি ভাষাভাষীদের বাস।
বেলজিয়ামের ল্যুভেইন বিশ্ববিদ্যালয়ের রাষ্ট্রবিজ্ঞানী রেজিস ডানডোয় বলেন, ১৮৩০ সালে ডাচ দখলদারি থেকে
বেরিয়ে ‘কৃত্রিমভাবে’ বেলজিয়ামের জন্ম হয়েছিল। সে সময় ‘বেলজিয়ান’ বলে কেউ ছিল না। স্বাধীনতার বহু বছর পর ‘বেলজিয়াম’
বা ‘বেলজিয়ান’ শব্দটির উদ্ভব হয়। তিনি মনে করেন, হয়তো সে কারণেই এখানকার মানুষের কাছে নিজ ভাষার
সম্প্রদায় বৃহত্তর জাতির চেয়ে গুরুত্বপূর্ণ। এ বিষয়টিও তাদের এক ছাতার তলায় আনার পথে অন্যতম বাধা।
কুমিল্লা ভিক্টোরিয়া সরকারি কলেজের ইতিহাস বিভাগের দ্বিতীয় বর্ষের শিক্ষার্থী ও
নাট্যকর্মী সোহাগী জাহানের (তনু) নৃশংস হত্যাকাণ্ডের ঘটনা ক্ষোভ ছড়িয়েছে লন্ডনেও।
সোহাগী হত্যার বিচারে প্রধানমন্ত্রী শেখ হাসিনার হস্তক্ষেপ দাবি করেছে যুক্তরাজ্যে বসবাসরত কুমিল্লাবাসীর সংগঠন।
গতকাল শুক্রবার স্থানীয় সময় সন্ধ্যায় পূর্ব লন্ডনের একটি রেস্তোরাঁয় সোহাগী হত্যার প্রতিবাদে সভা করেছে যুক্তরাজ্যে বসবাসরত কুমিল্লাবাসীর সংগঠন ‘গ্রেটা
কুমিল্লা অ্যালায়েন্স’।সভায় বক্তারা বলেন, পাঁচ দিন পার হলেও হত্যাকারীদের গ্রেপ্তার করা হয়নি। হত্যাকারী যত
প্রভাবশালীই হোক তাদের গ্রেপ্তার করে শাস্তি নিশ্চিত করতে হবে।
বক্তারা বলেন, যে দেশের প্রধানমন্ত্রী, বিরোধী দলীয় নেত্রী ও স্পিকার নারী, সরকারের প্রধান প্রতিপক্ষ দলের নেতাও নারী,
সে দেশে সোহাগী হত্যার বিচারের জন্য মানুষকে রাস্তায় নামতে হচ্ছে। দ্রুত সোহাগী হত্যার রহস্য উন্মোচন করে
অপরাধীদের দৃষ্টান্তমূলক শাস্তি দেওয়ার ব্যবস্থা করতে প্রধানমন্ত্রী শেখ হাসিনার হস্তক্ষেপ চান তাঁরা। সভায় গ্রেটার
কুমিল্লা অ্যালায়েন্সের পক্ষ থেকে সোহাগীর পরিবারকে প্রয়োজনীয় সব সাহায্য দেওয়ার আগ্রহ প্রকাশ করা হয়।
প্রতিবাদ সভায় সভাপতিত্ব করেন ‘গ্রেটার কুমিল্লা অ্যালায়েন্স’ এর সভাপতি সাইফুল ইসলাম।
সংগঠনের সাধারণ সম্পাদক ফিরোজ আহমেদের পরিচালনায় অনুষ্ঠিত প্রতিবাদ সভায় বক্তব্য দেন নুরুল আলম,
লেয়াকত আলী, সংস্কৃতিকর্মী স্মৃতি আজাদ, শারমিন আলম চৌধুরী, ফাতেমা নারগিস, অঞ্জনা আলম,
মোতাহের হোসেন লিটন, নাজরাতুন নাঈম, সাবিরা লুনা প্রমুখ।






